Készítse el az Oracle adatbázis-kezelő rendszerben a Kossuth Lajos Általános Iskola és Gimnázium digitális osztálynapló rendszerét.
1.	A digitális napló célja, hogy egy könnyen hozzáférhető, központi rendszerben tároljuk a diákok tanulmányaival kapcsolatos információkat. A napló így nem csak személyesen, az iskolában elérhető, hanem akár a szülők otthonról is hozzáférhetnek, valamint a tanárok és a diákok is szabványos, gépi felületen érik el az őket érintő adatokat.
2.	A rendszeren keresztül elérhető a diákok részvétele az órákon, illetve tanulmányi eredményeik. A rendszer lehetőséget nyújt az iskolavezetésnek az iskola működésével, a diákok teljesítményével kapcsolatos statisztikák lekérésére.
3.	A müködéshez szükséges tárolni a diákok személyes és tanulmányi adatait, eredményeit, és órákon való megjelenését. Szükséges még a tanárok adatainak, az oktatott tantárgyaknak, a félév órarendjének és terembeosztásának, valamint a diákokból kialakított osztályoknak tárolása.
A dolgozatnak tartalmaznia kell az alkalmazási környezet bemutatását, az elkészített rendszer tervét, az adatmodellt az algoritmus ismertetését, mellékletként pedig a kifejlesztett program forrásnyelvű, magyarázatokkal ellátott listáját, a tesztfutások jegyzőkönyvét, valamint CD-n a dolgozat dokumentum-állományát, továbbá az elkészített, működő program forrásnyelvű és a futtatáshoz szükséges állományait (például a feltöltött adattáblákat) is.
